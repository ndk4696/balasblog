---
title: దృశ్యకావ్యం-8
date: 2024-12-11T01:09:42.609Z
genre: Music
readTime: 2min
thumbnail: /images/music-drusyakavyam.png
---
<!--StartFragment-->

మనుషులకి  నిజ  జీవితం కంటే నట జీవితం ఇస్టం. అందుకే నటించే వాళ్ళంటే ఇంకా ఇస్టం. నటనలో జీవించే వాళ్ళంటే ప్రాణం. ఎంత గొప్ప నటులైనా అన్ని సందర్భాలలోనూ జీవించలేరు. కానీ ఒక్కోసారి అన్నీ కలసి వస్తాయి. అప్పుడే ఓ కళా ఖండం తయారవుతుంది.

అది ఒక పాట కావచ్చు, ఒక సీన్ కావచ్చు. అలాంటి దే ఓ పాట. మనలో చాలా మందికి అర్ధం కాని బెంగాలీ భాష లోనిది. బెంగాల్ లో ఒకప్పటి హిట్ పైర్ అయిన సుచిత్ర సేన్ , ఉత్తమ కుమార్ నటీ నటులు గా వున్న ఈ పాట సప్తపది (1961) లోనిది. 

ఇద్దరు లవర్స్. మోటార్ బైక్ పై లాంగ్ డ్రైవ్. ఇద్దరూ ఫుల్ హ్యాపీ గా వున్నారు. హీరో వాళ్ళ భవిష్యత్  గురించి ఆమెను ప్రశ్నిస్తున్నాడు. ఆమె జవాబు చెప్పకుండా అతనినే చెప్పమంటోంది. కానీ అతని పాట వింటూ భవిష్యత్ అందంగా వూహించుకొంటోంది.

ఈ కాన్సెప్ట్ ఇప్పుడైతే పాతదే కానీ ఒక 60 ఏళ్ల క్రితం వూహకి అందనిది. కేవలం సినిమాలలోనే కనిపించదగ్గది. కదలని బైక్ పై కదులుతూ హీరో హీరోయిన్ లు చూపించిన హావభావాలు అద్వితీయం. ముఖం లో అంత  స్వచ్చంగా , టెన్షన్ లేకుండా, హాయిగా నవ్వే నవ్వు కనపడడం ఈ రోజుల్లో చాలా అరుదు.

ఆ వయసులో యువతీ యువకుల్లో వుండే ఆశలని తెర మీద బాగా పండించడంతో ఈ పాట సూపర్ హిట్ అయ్యింది. ఇప్పటి వారు చూసినా  నచ్చుతుంది. భాషతో సంబంధం లేదు. అదే ఈ పాట గొప్పతనం.    


Link : https://youtu.be/kBbLPwPZ3Oc


(నండూరి  బాల సుబ్రహ్మణ్యం)

<!--EndFragment-->