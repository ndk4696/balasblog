---
title: కాశీ
date: 2025-02-24T06:14:46.743Z
genre: "Life "
readTime: "5 min "
thumbnail: /images/life-kali.jpg
---
కాశీ 

ఈ రోజు మహా  శివరాత్రి సందర్భంగా శివుని గొప్పదనం  మీద ఒక మంచి  పద్యం పరిచయం చేస్తాను. 

తెనాలి రామకృష్ణుణ్ణి  మనకు  ఒక వికటకవి గానూ, హాస్యగాడు గానూ మాత్రమే  పరిచయం చేశారు. ఇది మన దురదృష్టం. అతని రచనలు చదివిన వారు, చదవ గలిగిన వారు ఈ రోజుల్లో  బాహుకొద్ది మంది. అతని కవితా పాటవము , పద గుంభనము అద్వితీయాలు. అతని ఆలోచనలు బహు గంభీరమైనవి. అతని " పాండురంగ మహత్యం" కావ్యం చదివి అర్ధం చేసుకుంటే తెలుగు భాష మీద సంపూర్ణ సాధికారత లభిస్తుందంటే అతిశయోక్తి కాదు. 

హిందువులకి  కాశీలో మరణించడం ఒక గొప్ప వరంగా చెబుతారు. ఇప్పటికీ అక్కడికి చనిపోవడానికి వెళ్ళేవారు చాలా మంది వున్నారు. వాళ్ళు జీవితం లో అన్నీ వదులుకుని ఏదో ఒక సత్రం లో వుంటూ చివరి పిలుపు కోసం ఎదురు చూస్తుంటారు.\
అయితే ఎందుకు అలా చేస్తారు, కాశీ లో చనిపోతే ఏమవుతుంది అనే విషయాలు ఈ పద్యం లో  రామకృష్ణుడు వివరిస్తున్నాడు. 

సీ .  ఒకనాడు దీర్ఘపయోగి గాని శరుండు  నౌదల ధరియించు నభ్రగంగ
     నాప్రొద్దు పొయిరాజనట్టి నిర్పేదయు  గించు నైశ్వర్యము లెనిమిదియు\
     బుష్కరాక్షుల పొంత బోని వర్షవరుండు దేహార్థమున దాల్చు దీగబోడి\
     నాయుధ ప్రభగాంచి యలగు భీరువుబూను  వాడి ముమ్మోముల వేడియలుగు

తే. మలినవర్తనుడును సుధాలలితమూర్తి 
    మించి వర్తించు మతిలేని మేదకుండు 
    మౌని వర్యుల జదివించు మర్రినీడ 
    బంచముఖువీట మేనోసరించెనేని!

ఒక్కరోజు కూడా దేనికీ ఉపయోగపడని చెడ్డ బుద్ధి కలవాడు, తల మీద గంగమ్మ ను మోస్తాడట 
ఒక్కనాడూ పొయ్యి రాజేయడానికి కూడా ఏమీ లేని వాడు ఆస్టఐశ్వర్యాలు అనుభవిస్తాడట 
నపుంసకుడై ఆడవారి వైపు చూడలేని పేడివాడు శరీరం లో సగభాగం స్త్రీ కి ఇచ్చి అర్ధనారీశ్వరునివలే వెలుగుతాడట 
ఆయుధం చూస్తేనే వణకి పోయే పిరికివాడు  త్రిశూలం ధరించి నిలుస్తాడట 
చెడు ప్రవర్తన కలవాడు చంద్రుని మించిన అమృతమూర్తి యై  చెలువందుతాడట 
మతి స్థిమితం లేనివాడు మునులందరినీ కూర్చోబెట్టి పాఠాలుబోధిస్తాడట

వీరందరికి ఈఈ విశేష ఔన్నత్యాలు సిద్దించడానికి ఒకే ఒక అర్హత  .. రెండే  రెండు పదాలలో చెప్పాడు .. పంచముఖువీట మేనొసరించుట. 
ఇప్పుడు అర్ధమైంది కదా కాశీ క్షేత్ర విశిష్టత. 

ఇటువంటి అద్భుత మైన పద్యాలు రామకృష్ణుడు రచించిన "పాండురంగ  మహత్యం " లో ఎన్నో వున్నాయి. బుద్ధిపుడితే చదవడానికి ప్రయత్నించండి. మీ పిల్లలకూ చెప్పండి. 

(నండూరి బాల సుబ్రహ్మణ్యం)