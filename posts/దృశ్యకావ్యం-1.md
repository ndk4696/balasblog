---
title: "దృశ్యకావ్యం-1 "
date: 2024-01-17T00:52:49.593Z
genre: Music
readTime: 2min
thumbnail: /images/music-drusyakavyam.png
---


God's Own Country  అని పేరొందిన కేరళ కి ఏమాత్రం తీసిపోకుండా ఉండే ప్రదేశం మన కోనసీమ. అక్కడి అందాలు వర్ణించనలవి కాదు. గోదావరి పాయలు, కాలువలు, కొబ్బరి చెట్లు, అరటి తోటలు, వరిచేలు అన్నికలిపి ఎటుచూసినా పచ్చదనమే. కాని ఎందుకనో కేరళ కి వచ్చిన పేరు కొనసీమకు తీసుకురాలేక పోయారు మన నాయకులు. ఇదీ ఒకందుకు  మంచిదే అనిపిస్తుంది. టూరిస్ట్ లు లేకపోవడంతో ఇక్కడి సంస్కృతి ఇప్పటికీ మారలేదు. మంచి మాట, మంచి భాష ఇప్పటికీ అక్కడ  ఉన్నాయి. అక్కడ గన్నవరం అనే చోట గోదావరి నదిపై వంతెన వుంది. అక్కడే 100 సంవత్సరాలక్రితం కాటన్ దొర నిర్మించిన ఆక్విడక్ట్   

కూడా ఉన్నది. ఒకప్పుడు అందులో పడవలు కూడా వెళ్లేవి. క్రింద గోదావరి నది. బ్రిడ్జ్ పైన కాలువ. చూడడానికి చాలా బాగుంటుంది. ఇప్పుడు పడవలు వెళ్ళడం లేదు.

ఈ కోనసీమ అందాలన్నీ మనకి చూపించిన పాట ఒకటి ఉంది. అందులో ఆక్విడక్ట్ , గోదావరి నది లో పడవలు, కొబ్బరి తోటలు, ఇప్పుడు చాలా మటుకు కనుమరుగైపోయిన పెంకుటిళ్లు అన్నీ చూడవచ్చు. అంతే కాదు మన అభిమాన తారలపై  చిత్రీకరించిన హృద్యమైన  ఈ  పాటలో తెలుగు భాష అందాలని చూడవచ్చు. చూసిన తర్వాత అక్కడే ఉండిపోవాలనిపిస్తుంది. 

చిత్రం : జీవనజ్యోతి . పాట రచన : సి నా రే ;  చూసి ఆనందించండి.
<https://youtu.be/kIoF_0pc8fQ>
