---
title: దృశ్యకావ్యం-3
date: 2024-03-19T00:00:37.816Z
genre: Music
readTime: 2min
thumbnail: /images/music-drusyakavyam.png
---
మన సినిమాలలో కొన్ని అసహజమైన, నమ్మశక్యం కాని సన్నివేశాలు ఉంటాయి. కానీ వాటిని " సినిమాలలో ఇంతే" అని మనం కూడా నమ్మేసి ఎంజాయ్ చేసేస్తాం. ఉదాహరణకు హీరో గారు డజన్ల కొద్దీ రౌడీలని వంటి చేత్తో మట్టి కరిపించడం, మనిషిని  తన్నితే  అతను  గాలిలో వెళ్ళి 50 అడుగుల దూరంలో పడడం వంటివి. అటువంటిదే ఇంకొక సన్నివేశం పది మంది ప్రేక్షకుల  ముందర ఒకతను  నోరు మెదుపుతూ పాడుతున్నట్లు నటిస్తుంటే అతని కి కొద్ది దూరం లో కర్టెన్ వెనకో , తలుపు వెనుకో ఉండి  ఇంకోకతను నిజంగా పాడడం, అది అందరూ నమ్మేయడం.ఉదా: పక్కింటి అమ్మాయి వగైరా )  

సరిగ్గా ఇటువంటి సన్నివేశమే  "శృతి సేరి దాగ " అనే కన్నడ సినిమాలో వుంది. తెరవెనుక నటుడు, గాయకుడు డా.రాజకుమార్. ఆయన నటన ఎప్పుడూ శృతి మించకుండా బాగుంటుంది. కానీ ఆ సీన్ లో పాడుతున్నట్లు నటించిన నటుని పేరు MS ఉమేష్. అతను  అద్భుతమైన నటన ప్రదర్శించి హీరో రాజకుమార్ కంటే ఎక్కువ మార్కులు కొట్టేశాడు. ముఖం లో  ఆందోళన, భయం, అలజడి స్పస్టంగా చూపిస్తూ , పైకి నవ్వుతూ, నిజమైన సంగీత విద్వాంసుని లాగ తాళం వేస్తూ  బాగా రక్తి కట్టించాడు. ఆ సీన్ నమ్మదగినదే అని మనం నమ్మేలా చేశాడు.  అవకాశం ఉంటే అగ్రహీరో లను మించి  నటన చూపించే సత్తా చిన్న నటులకి కూడా ఉంటుందని రుజువు చేశాడు.  మధురమైన ఆ పాట, ఆ నటన చూసి ఆనందించండి.  

(ఇదే సీన్  బొంబాయి ప్రియుడు అనే తెలుగు సినిమా లో కూడా ఉంది. కానీ అందులో నటీ నటులు విపరీతమైన ఓవర్ యాక్షన్ చేసి ఆ కాన్సెప్ట్ నే చులకన చేశారు)

(నండూరి బాల సుబ్రహ్మణ్యం)

Link: <https://youtu.be/JEA84BQIKt8>