---
title: దృశ్యకావ్యం-14
date: 2025-01-05T01:16:07.460Z
genre: Music
readTime: 2min
thumbnail: /images/music-drusyakavyam.png
---
<!--StartFragment-->

సినిమాలో ఏదైనా పాట హిట్ కావాలంటే  అందరికీ అర్ధమయే  సాహిత్యం, వీనులకింపైన  సంగీతం, భావానుగుణంగా లయబద్ధం, అర్ధవంతం  గా పాడే గాయనీ గాయకులు ,  సాహిత్యానికి అద్దం పట్టేటట్లుగా అభినయం ఖచ్చితంగా వుండాలి.   

అలా అన్నీ చక్కగా కుదిరిన పాటే ఈ పాట. తన మనసుకు నచ్చిన వాడిని ఇంటికి భోజనానికి పిలిచిందొక యువతి. విందుకి అన్నీ సిద్ధం చేసుకుని, తాను తయారై అతని గురించి ఎదురు చూస్తోంది. ఎదురు చూపులు భారమై, తన ప్రియుని గొప్పదనాన్ని పున్నమి చంద్రునితో చెప్పుకుంటోంది. 

ఈ పాటలో  సీనియర్ సముద్రాల అద్భుతమైన సాహిత్యం,పెండ్యాల సొంపైన సంగీతం,  జిక్కి మధురమైన గానం .. ఇవన్నీ ఒక ఎత్తు, మహానటి సావిత్రి అభినయం ఒక ఎత్తు. నిండు  చంద్రుడు తన ఎదురుగానే వున్నట్లు అభినయించింది.ఆమె ముఖంలో పలకని భావమంటూ లేదు.  ఒక చిన్న స్థలం లో నిల్చొని అతి తక్కువ కదలికలతో అద్వితీయమైన నాట్యం ప్రదర్శించింది. ఈ పాటలో ఖరీదైన సెట్టింగులు లేవు, వెనకాల ఒక డజను మంది నాట్యగత్తెలు లేరు. అయినా ఈ పాట మళ్లీ మళ్ళీ చూడాలనిపిస్తుంది.

1955 లో వచ్చిన దొంగ రాముడు చిత్రం లోని ఈ పాట నిజంగా ఒక దృశ్యకావ్యమే. చూసి ఆనందించండి.   

Link : https://youtu.be/PZFqP1LfXhY

<!--EndFragment-->