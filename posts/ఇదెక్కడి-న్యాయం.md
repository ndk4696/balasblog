---
title: ఇదెక్కడి న్యాయం
date: 2025-02-28T06:18:51.795Z
genre: "Life "
readTime: "5 min "
thumbnail: /images/a2.png
---
ఇదెక్కడి న్యాయం 

ఇటీవలి కాలం లో కొందరు రాజకీయ నాయకుల అరెస్ట్ లు జరిగాయి. ఇంకా మరికొన్ని జరగవచ్చని అన్నీ మీడియాలూ చెప్తున్నాయి. సరే, ఆయా నాయకుల మీద ఆరోపణలు వున్నాయి. కంప్లైంట్ లు వచ్చాయి. పోలీసులు చట్ట ప్రకారం చర్యలు తీసుకుంటున్నారు. అక్కడి దాకా బాగానే వుంది.

రెండు రోజుల క్రితం అరెస్ట్ అయిన వ్యక్తి మీద వున్న ఒక  ఆరోపణ - వేరే పార్టీలకు చెందిన అగ్ర నాయకుల మీద , వారి కుటుంబ సభ్యుల మీద అతి జుగుప్సా కరంగా అసభ్య పదజాలంతో కూడిన భాషలో దూషించాడని. ఇది జరిగి   ఒకటి  రెండు  సంవత్సరాలో, ఇంకా ఎక్కువో అయింది. కారణాలు ఏవైతేనేం నేరం చేసిన వ్యక్తి పై చర్యలు ఇప్పుడు మొదలయ్యాయి. సమస్య ఎక్కడంటే  సోషల్ మీడియా లో గత రెండు రోజులు గా  గతంలో  ఆ వ్యక్తి  అసభ్యంగా మాట్లాడుతున్నపుడు తీసిన వీడియో లు అన్నీ మళ్ళీ వెలికి వచ్చి చక్కర్లు కొడుతున్నాయి. ఒకప్పుడు ఈ వీడియో లు అన్ని  మీడియాల లోనూ వచ్చి ఆ నాయకులను, వారి కుటుంబ సభ్యులను బాధ పెట్టాయి. మళ్లీ ఇప్పుడు ఆ వ్యక్తి ని అరెస్ట్ చేసినందుకు ఇంకోసారి మళ్ళీ ఆ వీడియో లు  రిపీట్ చేయాలా ?  ఇలా ఎన్ని సార్లు చేస్తారు ? ఆ వ్యక్తి కోర్టు కి వెళ్ళినపుడు, కోర్టు తీర్పు ఇచ్చినపుడు , దానిమీద అతను పై కోర్ట్ కి అప్పీల్ వెళ్ళి నప్పుడు.. దీనికి అంతు  లేదా ? ఆ వీడియో బాధితులు పదే పదే మానసిక క్షోభ అనుభవించాలా ? ఇదెక్కడి న్యాయం ? 

ప్రభుత్వం ఈ క్రింది చర్యలు వెంటనే చేపట్టాలి :

1. మొదటిగా  ఆ వీడియో లు ఏ  మీడియా లోనూ  రాకుండా  బ్యాన్ చేయాలి.
2. మళ్ళీ  ఎవరైనా సోషల్ మీడియా లో షేర్ చేస్తే , వారి మీద కూడా  కేసులు పెట్టి శిక్షించేలా చట్టాన్ని మార్చాలి. ఇప్పటికే  మీడియా లో బూతు మాటలు వినలేక పోతున్నాం. గత 5,6 సంవత్సరాలలో ఇలాటి అసభ్యకరమైన భాష లో మాట్లాడిన వారిమీద చట్టం చర్యలు తీసుకున్నప్పుడల్లా\
     అవి మళ్ళీ రిపీట్ అయితే మానుతున్న పుండును మళ్ళీ రేపినట్లవుతుంది. 
3. ఎవరైనా పబ్లిక్ మీటింగ్ లో కానీ, సోషల్ మీడియా లో కానీ బూతు మాటలు మాట్లాడితే వెంటనే అరెస్ట్ చేయాలి.  ఒక నెల తర్వాత మాత్రమే బెయిల్ కి అర్హత వచ్చేలా చట్టాలని మార్చాలి. లంఖాణానికి పెడితే కానీ పత్యానికి రాదని, అంత కఠిన మైన చట్టాలు అమలు చేయనిదే ఈ జాడ్యం\
     తగ్గదు.   

పబ్లిక్ హెల్త్ కోసం బహిరంగ ధూమ పానం నిషేధించారు. సామాజిక కాలుష్యం తగ్గడానికి పై చర్యలు చేపట్టడం  లో తప్పు లేదు.   అది అవసరం కూడా. 

(నండూరి బాల సుబ్రహ్మణ్యం)