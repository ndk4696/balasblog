---
title: దృశ్యకావ్యం- 26
date: 2025-04-16T00:04:32.332Z
genre: Music
readTime: 2min
thumbnail: /images/music-drusyakavyam.png
---
ఈ శీర్షిక లో ఎక్కువగా హిందీ పాటలే వస్తున్నాయని కొందరు ఫీడ్ బాక్ ఇవ్వడం వల్ల ఈ సారి ఓ తెలుగు పాట గురించి వ్రాస్తాను.

సినిమాలు సాధారణంగా  ప్రేక్షకుల మనసులో నిక్షిప్తమై వుండే కోరికలను తెర మీద చూపిస్తాయి. సామాజిక, ఆర్ధిక కారణాలవల్ల ఆ కోరికలు  తీర్చుకోలేనివారు అవి తెర మీద  తమ  అభిమాన నాయకుడో , నాయికో ప్రదర్శిస్తే చూసి, వారితో మమేకమై  ఆనందపడతారు. ఈ పాటలో ఒక  ప్రేమికుల జంట  ఒక అడవిలో, నిర్మానుష్యమైన రోడ్డుమీద,  భోరున వర్షం కురుస్తుంటే ఒక బుల్లి కారులో కూర్చుని ఈ పాట పాడతారు. సరళ మైన పదాలతో దాశరథి అద్భుతం గా వ్రాసిన పాటకి SP కోదండపాణి మంచి బీట్ తో స్వరపరచగా కృష్ణ , కాంచన చక్కటి అభినయం తో రక్తి కట్టించారు. ఆ బుల్లి ఇంపోర్టెడ్  కారులో లయ బద్ధంగా  స్టెప్పులు కూడా వేశారు. ఇప్పుడు గొప్పగా అనిపించకపోవచ్చు కానీ 1968 లో  ఇది మంచి వెరైటీ అనే చెప్పుకోవాలి. మొత్తం పాట ఒక చిన్న కారులో నే చిత్రీకరించడం  అప్పట్లో విశేషమే మరి. "నేనంటే నేనే" చిత్రం లోని ఈ పాట చూసి ఆనందించండి. 

ఈ సినిమా తమిళ్ , హిందీ భాషలలొ కూడా వచ్చింది. వాటిలోనూ ఈ పాట సన్నివేశం ఉంది. కానీ నాకు తెలుగు పాటే బాగుంది.

Link: <https://youtu.be/cFrUi0MPBdI>

(నండూరి  బాల సుబ్రహ్మణ్యం)

