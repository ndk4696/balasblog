---
title: దృశ్యకావ్యం-16
date: 2025-01-10T01:17:06.248Z
genre: Music
readTime: 2min
thumbnail: /images/music-drusyakavyam.png
---
ఆర్భాటాలు, హంగులు, అసభ్యత  లేకుండా కూడా ఒక ప్రేమ గీతాన్ని తీయవచ్చని ఈ పాట రుజువు చేస్తుంది. కావలసినది అందమైన సాహిత్యం, వినసొంపైన సంగీతం, ప్రతిభావంతులైన నటీ నటులు. ఈ పాట చిత్రీకరణ  అమోఘం. ఇప్పటి వారికి సాధారణం గా నే వుండవచ్చు. కానీ ఎప్పుడో 1951 లో తీసిన సినిమాలో అటువంటి పాటలు  అరుదే.    75 సంవత్సరాల క్రితం నాటి ఈ పాట "సజా" చిత్రం కోసం దేవానంద్, నిమ్మీ ల పై చిత్రీకరించారు. హేమంత్ కుమార్ , సంధ్యా ముఖర్జీ పాడిన పాట ఇది.  ఇద్దరి గొంతులూ ముఖమల్ వస్త్రంలా  మెత్తగా  హాయిగా వుంటాయి. ఒక రకమైన గమ్మత్తైన మత్తు  ఉంటుంది పాటలో. కళ్ళు మూసుకుని వింటే ఒక  వెన్నెల రాత్రి ప్రశాంతమైన  సరస్సులో చిన్న పడవలో  విహరిస్తున్న అనుభవం కలుగుతుంది. వీడియో  అంత నాణ్యం గా లేకపోయినా నటీ నటుల నటన దాన్ని మర్చిపోయేలా చేస్తుంది. రాత్రి నిద్రకు ముందు వింటే ,  వింటూ నిద్ర పోవచ్చు కూడా . విని ఆనందించండి.  

 

Link : https://youtu.be/y0o2D3XxBCg

 

(నండూరి  బాల సుబ్రహ్మణ్యం)

