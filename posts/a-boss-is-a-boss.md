---
title: "A Boss is a Boss "
date: 2025-01-23T07:44:10.166Z
genre: Life
readTime: 5 min
thumbnail: /images/a2.png
---
A Boss is a Boss 



"సత్యా!! ఇప్పుడా ఆఫీస్ కి రావడం. ఈ రోజు హెడ్ ఆఫీసు టీం వస్తున్నారని తెలిసి కూడా ఇంత లేట్ గా వస్తే ఎలా ? ఈ రోజు అందరూ తప్పకుండా టై కట్టుకుని రావాలని చెప్పాను కదా ? ఏదీ నీ  టై ?" మండిపడ్డాడు బాసు. 
" సారీ సార్. కొంచెం బైటికి వెళ్ళవలసి వచ్చింది. మీ పని మీదే "
"నా పనా ? నేను  నీకు పనేమీ చెప్పలేదే "
" అదే సార్ . మేడమ్ గారు నాకు ఫోన్ చేస్తేనూ "
"సరి సర్లే. ఆ ప్రజెంటేషన్ ఎంతవరకు వచ్చింది ? పట్టుకురా."
" నేను మన అప్రెంటీస్  వెంకటేష్ కి చెప్పానే.  మీ కింకా చూపించ లేదా ? "\
"ఆ కుర్రాడికేం తెలుసయ్యా ? అనుభవం వున్నవాడివి నువ్వు చూసుకొవాలి కదా !!"
"ఈ కాలం లో కుర్రాళ్లకే అన్నీ తెల్సు సార్. కంప్యూటర్ పనులన్నీ వాళ్ళే బాగా చేస్తారు. అడుగో మాటల్లోనే వచ్చేశాడు మనవాడు. వెంకటేష్ , సార్ కి ప్రజెంటేషన్ చూపించు."
"నువ్వూ కూర్చో. మధ్యాహ్నం రివ్యూ వుందిగా"
" నేను అర్జెంట్ గా మళ్ళీ  వెళ్ళాలి సార్. మీ పని మీదే ." 
"----"

"సత్యా, నేను ఈ వీకెండ్ కి  శ్రీ శైలం వెళ్లాలనుకొంటున్నాను. ఏమైనా అరేంజ్ చేయగలవా?"
"తప్పకుండా సార్. మన స్టాకిస్టు కి ఈ.ఓ బాగా తెలుసు సార్. ప్రాబ్లం ఏం ఉండదు."
"సరే. నేను ఉండను కదా. ఈ వేకెండ్ నువ్వు ఎక్కడికీ వెళ్లొద్దు. ఆఫీస్ కి వచ్చి ఆ పెండింగ్ రిపోర్ట్ లు పంపించేయ్"
"ఓకే  సార్ " ( అరే , ఈ వీకెండ్ కి ఫ్యామిలీ తో బాసర ప్రోగ్రామ్ పెట్టుకున్నానే !! సరే చూద్దాం )
"సార్ మీ శ్రీ శైలం ప్రోగ్రామ్ కి అన్నీ అరేంజ్ చేశాను. మీరు వెళ్ళగానే మిమ్మల్ని మన స్టాకిస్టు రిసీవ్ చేసుకుంటాడు. డైరెక్ట్ గా దర్శనానికి తీసుకెడతాడు. అక్కడ రాత్రికి కాటేజ్ కూడా బుక్కయింది."
"వెరీ గుడ్."

"సారీ సార్. ఇప్పుడే నాకు కాల్ వచ్చింది. మన స్టాకిస్టు చేశాడు. అతనికి ఈ.ఓ.ఫోన్ చేసి మీ ప్రోగ్రామ్ సోమవారానికి మార్చుకోమన్నాడుట"
"మొన్ననే కదా నువ్వు అన్నీ అరేంజ్ చేశానని చెప్పావ్? ఇప్పుడు ప్రోగ్రామ్ రెండురోజులుందనగా  ఇదేంటి ?"
"అవును సార్. కానీ ఈ వీకెండ్ కి ఇద్దరు మినిస్టర్ లు ప్రోగ్రామ్ పెట్టుకున్నారుట. వాళ్ళతో పాటు ఇంకా చాలా మంది వస్తున్నారట. మీకు దర్శనం ఏర్పాటు చెయ్యడం కుదరడం లేదని చెప్పాడట. మీరు వెడితే చాలా ఇబ్బంది పడిపోతారు సార్. రష్ కూడా  చాలా ఎక్కువ వుందట."\
"----"

" సార్, ఒక యమర్జన్సీ. మా మిస్సెస్ తరపు బంధువులోకరికి బాగులేదట. రేపు శనివారం వెళ్ళి ఆదివారానికి వచ్చేస్తా సార్."\
"ఎక్కడికి వెళ్ళాలి"
"బాసర దగ్గర ఓ పల్లెటూరట సార్. నేనూ ఎప్పుడూ వెళ్లలేదు."
" సరే. టేక్ కేర్ "

" సత్యా, ఆఫీస్ లో వున్నావా ? ఓ సారి నా కేబిన్ కి రా "
" వున్నా సార్.  ఇప్పుడే వస్తా "
" సత్యా, ఈ రోజు మధ్యాహ్నం గవర్నమెంట్ ఆడిటర్లు, మన హెడ్ ఆఫీసు విజిలెన్స్ టీం వస్తున్నారు. నువ్వే  వాళ్ళని జాగర్త గా  హాండిల్ చేయాలి."
"అదేంటి సార్.  నోటిస్ లేకుండా వస్తున్నారు ?"
"సర్ ప్రై జ్  ఇన్స్పెక్షన్. నాకూ చెప్పలేదు. మరో విషయం. నేను ఒక వారం ఉండడం లేదు. జైపూర్ లో టైనింగ్  ప్రోగ్రామ్ కి నన్ను నామినేట్ చేశారు."
" అదేంటి సార్.  ఈ ట్రైనింగ్ కి మిమ్మల్ని పిలవడం లేదన్నారుగా ?"
" అవును.  కానీ ఎవరో డ్రాప్ అయ్యారుట. అతని ప్లేస్ లో నన్ను తీసుకున్నారు."
"సార్.  మీరు లేకుండా ఇన్ని పనులు .. "
" డోంట్ వర్రీ సత్యా. నీకు ఆ కెపాసిటీ వుంది. టేక్ కేర్.  మనకి మాట రాకూడదు సుమా. బై ."
(అబద్ధాలు ఆడడం నాకూ వచ్చు సత్యా. నీ  ప్లాన్ లు నాకు తెలియ వనుకున్నావా. బాసుతో ఎప్పుడూ పెట్టుకోకు ) 

(N. బాల సుబ్రహ్మణ్యం )