---
title: ప్రాస్పెక్ట్   థియరి - డానియల్ కొహ్నేమన్
date: 2025-03-15T06:21:55.512Z
genre: "Life "
readTime: "5 min "
thumbnail: /images/a2.png
---
ప్రాస్పెక్ట్   థియరి - డానియల్ కొహ్నేమన్ 

1941-42 - రెండో ప్రపంచ యుద్ధం జరుగుతున్న రోజులు. ఫ్రాన్స్ లో ఒక ఎనిమిదేళ్ళ  యూదు (jew) బాలుడు నాజీలు ఆక్రమించిన ఏరియా లో కర్ఫ్యూ టైమ్ లో ఒంటరిగా ఇంటికి వెడుతున్నాడు. ఇంతలో నల్ల దుస్తులు ధరించిన ఒక నాజీ సైనికుడు ఆతనివైపే సూటిగా చూస్తున్నాడు. బాలుడి ఇంట్లో నల్ల దుస్తుల సైనికులతో చాలా ప్రమాదమని చెప్పారు. దానితో అతనికి చాలా భయం వేసింది. ఇంతలో ఆ సైనికుడు ఆ బాలుణ్ణి పట్టుకుని గట్టిగా కౌగలించుకున్నాడు. బాలుడితో  జర్మన్ భాషలో ఏదో ఎమోషన్ తో మాట్లాడాడు. అతని పర్సు తీసి ఒక పిల్లవాడి ఫోటో చూపించాడు. బాలుడికి కొన్ని డబ్బులు కూడా ఇచ్చాడు. ఇంటికి వచ్చిన బాలుడికి మనుషులు చాలా కాంప్లికేటెడ్ అన్న విషయం అర్ధమైంది. 

ఆ బాలుడి పేరు డానియల్ కొహ్నేమన్. 20 ఏళ్ల వయసు లో సైకాలజీ లో డిగ్రీ పూర్తి చేసి, ఒక సంవత్సరం సైనిక శిక్షణ తీసుకుని ఇస్రాయిల్ ఆర్మీ లో  సైకాలజిస్ట్ గా పని ప్రారంభించాడు. అతనిని సైనికుల రిక్రూట్మెంట్ విధానం మెరుగుపరచమని చెప్పారు. అతను ఒక ఆరు పెరామీటర్స్ తయారు చేసి ఇంటర్వ్యూ చేసే వాళ్ళను ఒక్కొక్క పెరామీటర్ కి ఒక దాని తర్వాత ఒకటి గా రేంక్ ఇమ్మన్నాడు. అధికారులు ఒప్పుకో లేదు. తరవాత  కొహ్నేమన్ వాళ్ళని ముందు తన ఫార్మాట్ ప్రకారం  రేంక్ ఇచ్చిన తర్వాత కళ్ళు మూసుకుని వాళ్ళకి మనసులో ఏ రేంక్ ఇవ్వాలనిపిస్తే అది ఇమ్మన్నాడు.  కొహ్నేమన్  తన పద్ధతి ప్రకారం కాంపొజిట్ ర్యాంక్ తయారు చేసి దాన్ని అధికారులు ఇచ్చిన ర్యాంక్ తో పోలిస్తే రెండూ ఇంచుమించు సరిపోయాయి. ముందుగా రేషనల్ గా ర్యాంక్ లు ఇవ్వడంతో తర్వాత ఇచ్చిన ఏమోషనల్ ర్యాంక్ మీద దాని ప్రభావం పనిచేసింది. ఈ విధానం బాగా విజయవంతం కావడంతో ఇప్పటికీ ఈ పద్ధతి కొనసాగుతోంది. 

కొహ్నేమన్ తరవాతి జీవితం లో తన రీసెర్చ్ తో బిహేవియరల్ ఎకనామిక్స్ అనే సబ్జక్ట్ కే ఆద్యుడయ్యాడు. ఆమోస్ ట్వెరస్కీ అనే ఇంకొక ఏకనామిస్ట్ తో కలిసి ఎంతో రిసెర్చ్ చేశాడు. " ప్రాస్పెక్ట్   థియరి " ని కనుక్కున్నాడు. దాని ప్రకారం  మనుషులు తమ నిర్ణయాలు ఒక రెఫరెన్స్ పాయింట్ ని బట్టి తీసుకుంటారు కానీ మొత్తం విలువని బట్టి కాదు . ఏదైనా రిస్క్ తీసుకోవాల్సి వచ్చినపుడు నస్ట పోడానికి ఇస్టపడరు. ముందు ముందు అంతకన్న ఎక్కువ లాభం వచ్చినా దానికి సంతోష పడరు.  ఏదైనా విషయం లో తక్కువ ప్రోబబిలిటీ ఉన్న దానికి  ఎక్కువ విలువ ఇస్తారు. ఎక్కువ  ప్రోబబిలిటీ ఉన్న దానికి  తక్కువ విలువ ఇస్తారు.        

ఎంతో వివరంగా వున్న ఈ " ప్రాస్పెక్ట్   థియరి " వ్యాపారాలలో , స్టాక్ మార్కెట్ లలో  ఎంతో ఉపయోగపడింది.  అంతే కాక కొహ్నేమన్ హ్యాపీనెస్ మీద కూడా ఎంతో  రిసెర్చ్ చేశాడు. ఎంతో  శ్రద్ధతో, ఉత్సాహం తో చదివితే కానీ ఇవి సులభంగా బోధపడవు. 
అనేక  అవార్డ్ లు గెలుగుచ్చుకున్న అతని  రీసర్చ్ కి 2022 లో  ఎకనామిక్స్ లో నోబెల్ ప్రైజ్ కూడా  ఇచ్చారు. 

90 సంవత్సరాలు బ్రతికిన తర్వాత ఆయన 27.03.2024 న కన్నుమూశాడు.  

కొసమెరుపు: ఈ రోజు (15.03.25) ఇంటర్నెట్ లో వచ్చిన వార్తల ప్రకారం కొహ్నేమన్ "అసిస్టెడ్ స్యూసైడ్ " చేసుకున్నట్లు తెలిసింది. ఆయన చనిపోడానికి ముందు తన ముఖ్యమైన స్నేహితులకి ఈమెయిల్ ద్వారా ఈ సంగతి తెలియబరచాడట. అంటే ఆయన తన సిద్దాంతాలని తన మీద నే  అప్లై చేసుకున్నాడన్నమాట. ఆయన కిడ్నీ పాడయ్యింది . జ్ఞాపక శక్తి క్షీణించింది.  ఇంకా  అనేక ఆరోగ్య సమస్యలు వున్నాయి. తనకు మిగిలిన జీవితంలో వుండబోయే ఆనందం ,  బాధ రెండూ బేరీజు వేసుకుని ఏ పాయింట్ లో రెండూ సమానమై, తర్వాత బాధ ఎక్కువై హ్యాపీనెస్ తగ్గుతూ పోతుందో ఆ పాయింటు లో  ఆయన తన జీవితం స్వచ్చందంగా  చాలిద్దామనే నిర్ణయానికి వచ్చాడు. అమలు పరచాడు. 

ఇది కేవలం అతనిని గురించిన పరిచయం మాత్రమే. ఆసక్తి వుంటే అతని గురించి మరింత చదవండి.      

(నండూరి బాల సుబ్రహ్మణ్యం)