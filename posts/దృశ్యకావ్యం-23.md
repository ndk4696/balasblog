---
title: దృశ్యకావ్యం-23
date: 2025-03-31T00:10:59.027Z
genre: Music
readTime: 2min
thumbnail: /images/music-drusyakavyam.png
---
<!--StartFragment-->

ఈ రోజు మనం చూడబోయే  అద్భుతమైన పాటలో నటించింది ఎవరో పెద్ద హీరో, హీరోయిన్లు కాదు. సుమారు 8 ఏళ్లు, 5 ఏళ్లు వయసున్న ఇద్దరు చిన్న పిల్లలు. అయితేనేం మనసులో చెరిగిపోని ముద్ర వేశారు.  

శ్రావ్యమైన ఈ పాటను పాడింది పి. లీల మరియు ఎస్. జానకి. 1971 లో విడుదలైన విక్రమార్క విజయం చిత్రం లోనిదీ పాట. ఎంతో మెలోడియస్ గా వుంటుంది ఈ సూపర్ హిట్ పాట. 

ఇద్దరు పిల్లలు - ఒక మగపిల్లవాడు (8 సం.), ఒక ఆడపిల్ల ( 5 సం.) విక్రమార్క మహారాజు కోసం కాబోలు రాజధాని నగరం లో ఆ మహారాజు చరిత్ర పాటగా పాడుతూ తిరుగుతుంటారు. కానీ పాపం ఆ చిన్న పిల్ల కు విధివశాత్తూ  చూపు పోయింది.  ఆమె అన్న  సహాయం తో నడుస్తుంటుంది . అన్న పాడిన పాటే  చెల్లి కూడా పాడుతుంటుంది. అన్న కొంచెం పెద్ద కాబట్టి పాటకు తగ్గట్టు భావయుక్తం గా నటిస్తూ పాడతాడు.

చెల్లి పట్టు పరికిణీ,పట్టు జాకెట్టు కట్టుకుని , జడగంటలతో పెద్ద జడ వేసుకుని, బుడి బుడి నడకలతో,తన బుల్లి బుల్లి చేతులు తిప్పుతూ  ముఖం లో హావభావాలు చూపిస్తూ పాడుతుంది. పాటలో  ఒక చోట తమాషాగా తిప్పుకుంటూ  చిన్న పాటి డాన్స్ కూడా చేస్తుంది. అన్నీ కలిపితే చూసిన వారందరూ ఆ చిన్నపిల్ల నటనకి ముచ్చట పడి పోతాము. పాట అయ్యేసరికి ఆమెకు అభిమానులుగా మారిపోతాము . వయసుకి మించిన నటన చూపించిన ఆ పిల్లల మూలంగా ఈ పాట సూపర్ హిట్  - అప్పటికీ, ఇప్పటికీ, ఎప్పటికీ.   

చూసి ఆనందించండి.

Link : https://youtu.be/PzI3yZ4bSGI


(నండూరి  బాల సుబ్రహ్మణ్యం)

<!--EndFragment-->