---
title: "త్రికరణశుద్ధి "
date: 2024-12-14T07:34:24.157Z
genre: "Life "
readTime: "3 min "
thumbnail: /images/a2.png
---




ఈ రోజు ఇంటర్వ్యూ లో  బాగా చేయాలి. తప్పని సరిగా జాబ్ కొట్టాలి. 

"గుడ్ మార్నింగ్. టేక్ యువర్ సీట్ "

"థాంక్ యు సర్." 

 ఆ తర్వాత ఒక ఐదారు ప్రశ్నలు సబ్జెక్ట్ మీద వేశారు. బాగానే చెప్పాను. 

" సరే, చివరి ప్రశ్న.  మీ రెస్యూమే లో మీ హాబీ పుస్తక పఠనం అని వ్రాశారు. మీ అభిమాన పుస్తకం గురించి చెప్పండి."

" పవలో కోహలో  రచించిన ది అల్ కెమిస్ట్. అది ఎందుకు నచ్చిందంటే  అందులో "నువ్వు ఏదైనా కావాలని దృఢంగా కోరుకుంటే , ప్రకృతి మొత్తం నీకు అది సాధించడానికి సహాయపడు తుంది" అని వుంటుంది. "  ఉదాహరణకి ........."  నిన్న నాన్న చెప్పినదంతా గడ గడా చెప్పేశాను. 

" అంటే ప్రకృతి మీకీ ఉద్యోగం ఇచ్చేస్తుందంటారా ?"

" ప్రకృతి కి పక్షపాతం లేదు. నేను త్రికరణ శుద్ధి గా కోరుకున్నాను. నాకా విశ్వాసం వుంది" 

" వెల్ డన్ !! మీ ఆటిట్యూడ్,  కాన్ఫిడెన్స్  మాకు నచ్చాయి. మిమ్మల్ని సెలెక్ట్ చేస్తున్నాం."

" థాంక్ యు సర్ "

- - -

" ఇంటర్వ్యూ  ఏమైందిరా " నాన్న ఆత్రం గా అడిగాడు. 

" నువ్వు చెప్పిందే నిజం నాన్నా. ప్రకృతి కి పక్షపాతం లేదు. త్రికరణ శుద్ధి గా కోరుకుంటే తప్పకుండా జరుగుతుంది. నేను తప్పని సరిగా ఈ జాబ్ కొట్టాలనుకున్నాను. గెలిచాను. దానికి నువ్వు నిన్న చెప్పిన మాటలే కారణం."

" సంతోషం రా.  కంగ్రాచులేషన్స్ !!! " 

 (N.బాల సుబ్రహ్మణ్యం)